PROGRAMMA DIDATTICO REALIZZATO DA: Antonio Nardella e Giacomo Pio Vigilante

ISTRUZIONI PER IL FUNZIONAMENTO DELL’APPLICAZIONE “MINCAD”
DISEGNO DELLE FIGURE

Nella parte superiore e nel lato destro della finestra si trovano tutti i pulsanti relativi al dise-gno delle figure e le loro diverse funzioni:

•	Nella parte superiore: selezione, disegno, scelta del colore, cancellazione e riempi-mento delle varie figure.

•	Sul lato destro: selezione dello spessore dei tratti delle figure da disegnare.

Per eseguire il disegno di una figura, si procede in questo modo: tra i vari tasti si sceglie la figura desiderata (linea, rettangolo, ovale o punto). Il colore di default, se non modificato dall'utente, è il nero, mentre il riempimento è disattivato all'avvio del programma. Lo spes-sore predefinito è 1, a meno che non venga modificato.
Successivamente, ci si posiziona nell'area di disegno e, facendo un primo clic sinistro del mouse, si disegna il punto iniziale della figura. Spostando il cursore, si costruisce la figura desiderata. Per confermare il disegno, basta eseguire un secondo clic sinistro del mouse. Nel caso del punto, un solo clic sinistro basterà per disegnarlo.
Per ridisegnare una figura precedentemente disegnata, basta eseguire nuovamente un clic sinistro del mouse. La figura selezionata dall'utente rimane attiva finché non se ne sele-ziona un'altra o finché non si attiva la modalità di selezione delle figure disegnate.

SELEZIONE DELLE FIGURE

Se si desidera modificare o eliminare una figura disegnata, è sufficiente selezionare il tasto in cui è raffigurata la mano (il primo a sinistra della barra superiore) per attivare la modalità di selezione. In questa modalità, un clic sinistro del mouse su una figura la selezionerà. È possibile capire se una figura è selezionata perché cambierà colore in ciano. A questo punto, è possibile eseguire diverse operazioni:

•	Modifica: se una figura è selezionata e si seleziona uno spessore o un colore dagli appositi tasti, le modifiche verranno applicate solo a quella figura e non alle prossi-me figure disegnate. Una volta eseguita la modifica, la figura si deselezionerà auto-maticamente, rendendo effettive le modifiche apportate.

•	Eliminazione: una volta selezionata la figura, utilizzando il tasto apposito per la can-cellazione di una figura (l'ultimo a destra della barra superiore), questa verrà elimina-ta. Se per caso viene selezionata per errore una figura e si desidera annullare la sele-zione, basterà cliccare su uno spazio vuoto o su un'altra figura, o sulla stessa figura selezionata, per annullare la selezione.
Come per i tasti usati per disegnare le figure, anche la funzione di selezione rimane attiva finché non viene selezionato un tasto per il disegno delle figure.

SALVATAGGIO DELL’AREA DI DISEGNO

Sulla parte sinistra della finestra si trovano tre tasti che eseguono le seguenti operazioni: sal-vataggio dei disegni, caricamento di un file contenente i disegni e eliminazione di un file contenente i disegni.

MODIFICA DELL’INTERFACCIA GRAFICA

Nella parte inferiore si trova un menù a tendina che permette di cambiare lo sfondo dell'a-rea di disegno e una spunta per attivare o disattivare la griglia.
